---
templateKey: about-page
title: 'Vad vi hoppas på '
image: /img/beskuren-svartvit-soffa2.jpg
---
**Bakgrund**

Jag (Fredrik Söderholm) kände att jag ville göra morgonradio på mitt sätt. Utan ängsliga producenter och livströtta mellanchefer som sätter stopp för  kreativitet och experimentlusta. Sagt och gjort. En vända på rehab och en kickstarter senare (och med lite hjälp från Nöjesguiden) var vi igång.   

**Ambition** 

Min ödmjuka förhoppning är att Gott snack ska vara ett roligt och allvarligt program som rymmer både hjärndött trams och journalistiska ambitioner. Jag vill lyssna både på människor som tänker exakt som jag och människor som tycker HELT annorlunda. Jag vill försöka förstå och undersöka. Inte undervisa och eller tillrättavisa. Jag vill bygga en oängslig plattform för oliktänkande. Jag vill ge en röst till människor som inte alltid har en röst. Ett tryggt rum och i bästa fall en plantskola för unga (och gamla) hungriga, lovande, roliga, misfits och udda kantstötta fåglar. Freaks and Geeks and och famous peeps. Kändisar piggar upp men ambitionen är bredda programmet med många fler spännande vanlisar. Tipsa oss gärna om du känner till folk du tycker förtjänar lite uppmärksamhet. 

**Varför behövs Gott snack?** 

Vi tror att människor som inte passar in i public service eller dom kommersiella kanalernas likriktade mallar också behöver höras i etern. Diagnos, sexualitet, etnicitet, kön, ursprung, religös åskådning, socioekonomisk bakgrund, ålder eller politisk hemvist är ovidkommande. Jag är ute efter en oväntad och spännande MIX av människor från alla samhällsskikt.

**Finansering** 

Vi finansieras av våra patrons (prenumeranter) som skänker allt från $1 - $100 / månaden. Du som vill stödja vår verksamhet gör det bäst genom att bli Patron på www.patreon.com/gottsnack. Tack vare våra lojala patrons klarar vi oss igenom drev och känner en trygghet i att vi kan prata om exakt det vi vill. Med det sagt är vi är även öppna för att jobba med sponsorer. Hör av er via kontaktformuläret under fliken kontakt. Vi har tidigare jobbat med bla Stryktipset (Svenska Spel), Hello Fresh, HBTQ-certifiering och Aimo.
