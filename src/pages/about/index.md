---
templateKey: about-page
title: 'Vad vi hoppas på '
image: /img/soffan_beskuren.png
---
**Bakgrund**

Jag (Fredrik Söderholm) kände att jag ville göra morgonradio på mitt sätt. Utan ängsliga producenter och livströtta mellanchefer som sätter stopp för  kreativitet och experimentlusta. Sagt och gjort. En vända på rehab och en kickstarter senare (och med lite hjälp från Nöjesguiden) var vi igång.   

**Ambition** 

Min ödmjuka förhoppning är att Gott snack ska vara ett roligt och allvarligt program som rymmer både hjärndött trams och journalistiska ambitioner. En plattform där människor som inte alltid har en röst ibland kan få en röst. Ett tryggt rum och i bästa fall en plantskola för unga (och gamla) hungriga, lovande, roliga, misfits och udda kantstötta fåglar. Freaks and Geeks and men också famous peeps. Kändisar vill vi självklart ha med för att det piggar upp som fan men ambitionen är att inte vara beroende av deras medverkan. 

**Varför behövs Gott snack?** 

Vi tror att människor som inte passar in i public service eller dom kommersiella kanalernas likriktade mallar också behöver höras i etern. Diagnos, sexualitet, etnicitet, kön, ursprung, religös åskådning, socioekonomisk bakgrund, ålder eller politisk hemvist är ovidkommande. Jag är ute efter en oväntad och spännande MIX av människor från alla samhällsskikt.

**Finansering** 

Vi är inga säljare och föredrar att lägga energi på roligt innehåll framför att jaga sponsorer. Vi kan åtnjuta privilegiet att vara helt oberoende och prata om exakt vad vi vill. Men för att kunna vara så frispråkiga och svårsponsrade är vi beroende av lyssnarnas bidrag. Vi finansieras av våra patrons som skänker allt från $1 - $100 / månaden. Du som vill stödja vår verksamhet gör det bäst genom att bli Patron på www.patreon.com/gottsnack.
